---
title: Flumen
subtitle: det nye gammeldags galleri
permalink_foreign: /en/flumen/
weight: 2
---

**… Kommer snart …**

Jeg skribler af og til små tegninger ned (særligt under møder på
arbejde), som jeg gerne vil lægge ud i et lille galleri. Dette galleri
er
[𝔅𝔲𝔟𝔲𝔩𝔞² Flumen](http://flumen.bubula2.com). Du kan besøge
[𝔅𝔲𝔟𝔲𝔩𝔞² Flumen](http://flumen.bubula2.com) _hver mandag mellem
kl. 20 og 21!_

Flumen er det nye hippe old school. Flumen er en på samme tid en website
og en tilbagevenden til alt det, der var (eller er, alt efter hvem man
spørger) charmerende eller irriterende ved flow-TV og videoudlejning:

- Billederne vises i tilfældig rækkefølge, ét billede per sidevisning;
  dvs., at kun én person kan se hvert billede. Din oplevelse er unik for
  den uge!
- Flumen er social: Hvis andre på samme netværk tilgår siden, går I i
  vejen for hinanden. Find hinanden og se siden sammen!
- Serveren er ekstremt primitivt implementeret. F.eks. vil det se ud som
  om, den er nede, hvis andre er i gang med en forespørgsel. Genindlæs,
  hvis noget er galt, måske er der bare andre foran i køen!
- Siden er kun oppe én time om ugen! Den kører på en gammel
  [Raspberry Pi](https://www.raspberrypi.org) under min sofa, som sidder
  i en stikdåse med timer. Siden kan også være oppe, hvis jeg vælger at
  tænde for maskinen. Og siden kan være nede, hvis en af mine børn har
  leget under sofaen.

Kildekoden til Flumen kan findes på
[GitHub](https://github.com/waldeinburg/bubula2-flumen).
